---
layout: post
title: Congedo Estivo

---
Ora nel ricordo   
Non solo le Pleiadi   
Ma gli intrecci delle vite   
Che annodate si risciolgono.  

Un finestrino polveroso   
Mi separa dalle nuvole   
Che in un coro un po’ nostalgico   
Mi rallegrano lo spirito.  
È stato breve il nostro lungo viaggio   
Che eppure durerà ancora…  

Non c’è bisogno di dirlo   
Ma mi sento di farlo   
Non c’è motivo di pianto   
Ma la gravità non si vince.  
Non si può vivere   
di grandi amori   
Ma parvule fiammelle  
Che ci rendono migliori.  

Grazie del tuo fuoco.  
Che seppur algido all’esterno  
Ha reso saffico il mio Agosto.  
Grazie per la fine   
Che più climatica    
Non si poteva immaginare.   
Telefonami nei sogni   
E ci incontreremo in mezzo al fiume.   
