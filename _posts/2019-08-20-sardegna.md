---
title: Sonetto Sardo
layout: post
date: 2019-08-20

---

Da un balcone nel nord di Sardegna  
sento genti discuter sui venti  
il Maestrale è finito, son tutti contenti:  
si può tornare a bruciare la legna.  

Vedo un pastore mulatto che impregna  
di cherosene sterpaglie aulenti  
e cani sciupati che corrono a stenti  
alla vista del fuoco e della sua cinerea insegna.  

Uno spettacolo ardente si apre sul monte:  
fiamme sui fichi e incensi di mirti  
e velivoli organici fischiano in volo.  

O flotta aviaria quanto vorrei seguirti  
fenderei l'aria con la mia fronte  
trasformandomi in usignolo.  
