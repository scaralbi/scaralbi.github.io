---
title: L’ enigma del sogno”

---

Dopo ogni giorno bisogna comprendere sempre  perchè il sole tramonta. Non ci si può addormentare senza aver capito dove si nasconde Apollo. Domande che hanno risposte solo nel sogno. Nell'inspiegabile. E la vita non è altro che cercare di riprodurre quel sogno. Quella pienezza dell'istante maledetto. L'istante che è scollegato da tutto, che la parola non spiega e la ragione non coglie. Solo ritornando ai primordi, ai primi ma più artistici albori si puó cogliere intuitivamente quell'armonia del mondo. Transumanare non è solo una condizione ricercata ma è l'esistenza perenne. Sempre cambiamo le piume per poi mostrare il corpo nudo. Cambiamo la muta per crearne una nuova la stagione successiva. Ma è il passaggio la porta verso l'arcano. Mistero razionale e irrazionale allo stesso tempo.... Tao del tutto... Maya assolutizzata, neve che cade da cieli azzurri. E vivo sempre così, in una barchetta nell'oceano, incurante delle onde, della tempesta... Ma abbraccio ogni soffio di vento, che mi lascia andare avanti... Verso la meta: abisso felice, in fondo.
