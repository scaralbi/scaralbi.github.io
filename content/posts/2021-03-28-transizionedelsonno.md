---
title: La transizione del sonno

---

Mi stendo nel letto  
E la mente riflette  
Sulle minuzie terrene  
Allora mi concentro  
Sul nero negli occhi  
Alcune bolle gialline  
Frattali temporanei  
Appaiono sugli schermi  
Delle palpebre chiuse  
Li seguo e svaniscono  
Come fiori caleidoscopici  
Che catalizzano i sogni  
Così i pensieri materici  
Sublimano via  
E inizia il trasbordo  
Nel portale onirico  
Vedo navi spaziali  
Con pannelli solari  
Gli amici lontani  
La mia famiglia   
e il suo amore  
I nonni custodi  
Gli angeli della morale  
L’amore spirituale e  
Il piacere carnale  
Regole matematiche  
Che diventano suoni  
Alberi in fiore  
Assaporo gli odori  
Di farfalle giapponesi  
Ma ogni tanto anche guerre  
Figli che muoiono  
Madri che piangono  
Marce con trombe  
Agnelli da immolare  
Ideali che fanno soffrire  
E, in fin dei conti, gioire.

Che strana la notte  
Che mistero la vita.  
